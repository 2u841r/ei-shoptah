---
layout: ../../layouts/MD.astro
year: 2025
week: 8
published: 20-2-2025
---
## জুলাইয়ের হাওয়া বইছে একুশে বইমেলায়!
### ১৪-০২-২০২৫ শনিবার
[লিংক](https://www.tbsnews.net/bangla/%E0%A6%AB%E0%A6%BF%E0%A6%9A%E0%A6%BE%E0%A6%B0/news-details-311441) 

## তিন বিতর্কিত নির্বাচনের রিটার্নিং কর্মকর্তাদের বাধ্যতামূলক অবসরে পাঠানো শুরু
### ১৯-০২-২০২৫ বুধবার
বিগত ২০১৪, ২০১৮ ও ২০২৪ সালের বিতর্কিত নির্বাচনে জেলা প্রশাসক হিসেবে যারা রিটার্নিং কর্মকর্তার দায়িত্ব পালন করেছেন এমন ২২ কর্মকর্তাকে বাধ্যতামূলক অবসর দেওয়া হয়েছে।

জনপ্রশাসন মন্ত্রণালয়ের জ্যেষ্ঠ সচিব মোখলেস উর রহমান আজ বিকালে সাংবাদিকদের জানান, এসব নির্বাচনে যারা দায়িত্ব পালন করেছেন তাদের মধ্যে যাদের চাকরির বয়স ২৫ বছরের কম তাদের ওএসডি করা হচ্ছে। এছাড়া ২৫ বছরের বেশি চাকরি করেছেন যেসব কর্মকর্তারা তাদের দেওয়া হচ্ছে বাধ্যতামূলক অবসর।

গতকাল পর্যন্ত ৪৩ জনকে ওএসডি করা হয়েছে বলেও জানান তিনি।

মোখলেস উর রহমান জানান, ২২ কর্মকর্তাকে বাধ্যতামূলক অবসর দিয়ে প্রজ্ঞাপনও জারি করা হয়েছে। ছাড়া তিনি পুরস্কার নিতে চাননি।



## ইতিহাসের সর্বোচ্চ দামে সোনা
### ২০-০২-২০২৫ বৃহস্পতিবার
সোনার দাম ফের বাড়ানোর ঘোষণা দিয়েছে বাংলাদেশ জুয়েলার্স অ্যাসোসিয়েশন (বাজুস)। এ নিয়ে চলতি মাসের ২০ দিনের মধ্যে পঞ্চমবারের মতো বাড়ানো হয়েছে সোনার দাম।

বৃহস্পতিবার বাজুসের মূল্য নির্ধারণ ও মূল্য পর্যবেক্ষণ স্থায়ী কমিটির চেয়ারম্যান মাসুদুর রহমানের সই করা এক সংবাদ বিজ্ঞপ্তিতে এ তথ্য জানানো হয়েছে। যা আগামীকাল শুক্রবার (২১ ফেব্রুয়ারি) থেকে কার্যকর হবে।

সবচেয়ে ভালো মানের বা ২২ ক্যারেটের এক ভরি (১১ দশমিক ৬৬৪ গ্রাম) সোনায় ৩ হাজার ২৪৩ বাড়িয়ে ১ লাখ ৫৪ হাজার ৫২৫ নতুন দাম নির্ধারণ করা হয়েছে। এর আগে যার দাম ছিল ১ লাখ ৫১ হাজার ২৮২ টাকা।দেশের ইতিহাসে এটিই এখন পর্যন্ত সোনার সর্বোচ্চ দাম।

এদিকে বিশ্ব বাজারেও সোনার দাম ফের রেকর্ড উচ্চতায় পৌঁছেছে। বৃহস্পতিবার (২০ ফেব্রুয়ারি) প্রতি আউন্স সোনা দুই হাজার ৯৫০ ডলারের ওপরে লেনদেন হয়।

এদিন সোনার দাম আউন্সপ্রতি শূন্য দশমিক ছয় শতাংশ বেড়ে দুই হাজার ৯৫১ দশমিক ২৫ ডলারে দাঁড়ায়। আগের সেশনে দাম হয়েছিল দুই হাজার ৯৫৪ দশমিক ৬৯ ডলার। এ নিয়ে চলতি বছরে নবম বারের মতো সোনার দাম রেকর্ড উচ্চতায় পৌঁছালো।

মূলত মার্কিন প্রেসিডেন্ট ডোনাল্ড ট্রাম্পের নতুন করে শুল্কারোপের হুমকিতে বাণিজ্য যুদ্ধ নিয়ে উদ্বেগ বেড়েছে। তাই সোনার প্রতি আগ্রহ বেড়েছে বিনিয়োগকারীদের।

(যুগান্তর)



